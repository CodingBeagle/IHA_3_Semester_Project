\chapter{Fremtidigt arbejde}

%Et problem ved produktet er, at affyringsmekanismen er meget tung i begge ender, så hvis der drejes for langt ud med Wii-nunchuck vipper den enten frem eller tilbage. Dette ville kunne have været afhjulpet med en H-bro. Denne ville nemlig så kunne have bremset affyringsmekanismen ved at være blevet sat til at køre i begge retninger i den tid, den skal holde stille. Hvis denne H-bro skulle medtages i systemet skulle der også skrives noget software, hvor H-broen blev sat til at køre i begge retninger på samme tid. 

%Noget andet der kan arbejdes videre med, er noget i samme stil som med bremsefunktionen af affyringsmekanismen. Problemet er, at affyringsmekanismens motor ikke kører særligt stærkt. Det skyldes, at rotationsdetektoren ikke kunne nå at stoppe motoren, inden den havde kørt en omgang mere. For at afhjælpe det problem blev motorens dutycycle sat ned, men det gjorde, at affyringsmekanismen nu ikke længere kunne skyde særligt hårdt. Derfor ville det være en god ide, at bruge en H-bro til også at styre denne motor, så den kunne få en bremsefunktion, ligesom den vertikale drejefunktions.


Et problem med produktet, er at motoren der styrer kanonens vertikale rotation, ikke er kraftig nok til at holde affyringsmekanismen stabilt. Hvis kanonen vippes for langt frem eller tilbage, kan motoren ikke længere flytte affyringsmekanismen, og brugeren er nødt til at sætte kanonen tilbage til en start position. For at løse dette problem, kunne man geare motoren tilstrækkeligt, så den får en større trækkraft, hvilket burde gøre den i stand til at løfte den tunge affyringsmekanisme.

Affyringsmekanismen på produktet, skubber nogle gange flere projektiler afsted, efter blot ét tryk på nunchucken. Dette skyldes at motoren der driver affyringsmekanismen stadig har momentum idét PWM signalet der driver motoren stoppes. For at afvikle dette problem, kunne der indsættes en H-bro før motoren, idét at denne, kan give motoren en "bremse" funktionalitet, der kan låse motorens rotation, og derved sørge for at kun et enkelt projektil bliver affyret.  

I systemarkitekturen, og igennem implementeringen, bliver der i use case 2 kun refereret til én enkelt aktør, nemlig brugeren. Idét at use casen omhandler en system test, som den almene bruger ikke vil gøre brug af, kunne det være fordelagtigt at tilføje en "Admin" aktør til use casen, der giver adgang til system testen. Derved interagerer brugeren kun med use case 1 - Spil Goofy Candygun.

Systemets brugergrænseflade er ikke færdig implementeret, idét at der ikke gives nogen point til spilleren, for at skyde med kanonen, og derved kan der ikke føres statistik og highscores for spillerne. For at implementere denne funktionalitet, kræves det at der laves en form for målskive, der kan registrere skud fra kanonen, og at denne information bliver sendt til brugergrænsefladen. Dette kunne evt. gøres ved at sende informationen igennem PSoC0, og så videre til Devkittet via SPI-forbindelsen.

Til produktudviklingen er der blevet gjort brug af Devkit8000- og PSoC udviklingsboard, som har ubrugte funktionaliteter. Skulle produktet produceres til salg, ville det blive for dyrt og uhensigtsmæssigt gøre brug af udviklingsboards. I det endelige produkt skal komponenterne vælges ud fra de krav produktet har til funktionaliteter, så der ikke spildes penge på unødvendige funktionaliteter.