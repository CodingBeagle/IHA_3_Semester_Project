\chapter{Fremtidigt arbejde}

\noindent Hvis der i fremtiden skulle arbejdes videre med udviklingen af systemet, ville det være oplagt at se på de ønsker til produktet, som blev placeret lavere på MoSCoW-prioriteringen i afgrænsningen, og som dermed ikke kom med i dette projekt. I forbindelse med opstillingen af ønsker til produktet kom der mange forslag, som derefter blev prioriteret. I det følgende præsenteres nogle muligheder til videreudvikling.  \newline

\noindent Systemets brugergrænseflade kunne opdateres med mulighed for at vise pointtavler, og for at give point til spilleren og derved indføre statistik og highscores. For at implementere denne funktionalitet, kunne der laves en form for målskive, som kan registrere skud fra kanonen. Dette kunne evt. gøres ved at sende informationen igennem PSoC0, og så videre til Devkittet via SPI-forbindelsen. \newline

\noindent En anden ting til videreudvikling kunne være at udvide systemet med lydeffekter, så der blev afspillet lyde ved affyring af kanonen og i forbindelse med opdatering af point på brugergrænsefladen. Der kunne også designes et soundtrack til spillet, som kunne køre som baggrundsmusik, når spillet spilles.\newline

 